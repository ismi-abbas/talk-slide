Tali perahu terap belaka Tali kuah mengayuh sampan Salam perkenalan pembuka kata Eratkan silatulrahim tanda perkenalan Assalammualaikum wbt, Salam Sejahtera dan selamat datang ke majlis perkahwinan pasangan mempelai AHMAD MUJAHID BIN MOHD GHAZALI dan AIN AFIAH BINTI MAâ€™MIN Yang jauh diundang dengan surat Yang dekat diundang dengan tepak Kini yang diundang sudah tiba Yang dipesan sudah datang Yang dipanggil sudah disahut Yang duduk sudah bertemu lutut Yang berdiri sudah bertemu bahu Bersyukur kita ke hadrat Allah S.W.T kerana dengan izin dan limpah kurniaNya, dapat kita berkumpul pada hari yang permai ini untuk meraikan majlis menyambut menantu oleh HAJI MOHD GHAZALI BIN ABDULLAH dan HJH LATIFAH BINTI ROSMAN Atas nama yang empunya majlis Atas nama yang empunya hajat Atas nama kaum kerabat Ketibaan jemputan yang mulia Kami sambut dengan adat Majlis ingin berterima kasih kepada para tetamu yang hadir pada majlis yang berbahagia ini.